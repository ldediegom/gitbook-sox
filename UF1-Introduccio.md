# Introducció als Sistemes Operatius en Xarxa

Si volem realitzar una gestió centralitzada dels recursos d’una xarxa necessitem un equip amb un **Sistema Operatiu en Xarxa** instal·lat. Aquest equip s’anomena **Servidor**.

Els recursos de la xarxa es gestionaran sempre de forma centralitzada des d’aquest equip **Servidor**.

Els altres equips de la xarxa, actuen com a **Clients **i es connecten i validen al servidor per poder treballar en la xarxa.
Aquests equips solen tenir instal·lat un Sistema Operatiu Monolloc que ja venen preparats per poder-se connectar amb servidors.

## Característiques dels Sistemes Operatius en Xarxa

Les característiques principals són:
* **Compartir recursos**. Gestiona els recursos (documents, impressores, etc.) disponibles pels usuaris de la xarxa.
* **Gestionar usuaris**. Controla quins usuaris o grups poden accedir als recursos de la xarxa.
* **Seguretat**. Proporciona seguretat per qualsevol recurs de la xarxa controlant els permisos d’accés de cada usuari.
* **Optimitzar la utilització dels recursos.**
* **Gestionar la xarxa.** Controlar el comportament de la xarxa i detectar problemes.
